# WEB-PROGRAMOZÁS II – Levelező 

## OTTHONRA KIADOTT FELADAT - 1

A feladathoz segítséget a feladat végénél talál!

Alakítsanak ki két-fős csoportokat és a feladatot közösen, projektmunkában oldják meg. Ezzel gyakorolják a cégeknél általános projektfeladatokat és a Git projektes használatát A dokumentációban majd írják le, hogy a két főből ki melyik feladatrészt csinálta meg. 
Ha valaki nem talál társat (pl. páratlanul vannak a csoportban), a GitHub-os feladatot akkor is projektmunkában csinálja meg két GitHub fiókot felhasználva.
A csoportoknál a kapcsolatfelvételt és a közös munkát a Teams-en meg lehet oldani.

Az Adatbázisok mappában találnak adatbázis forrásokat, amik közül kell egyet a csoportnak választani és felhasználni a feladatában. Az adatbázist lehet újabb táblákkal bővíteni.

A Teams-en a Files csoportba feltettem egy táblázatot Beadandó néven. Ebbe írja be mindenki, hogy kivel van párban és melyik adatbázist használják. Egy adatbázist maximum 2 csoport választhat.

Az elkészítendő weboldalának témáját a választott adatbázishoz igazítsa. Forrásokat (képek, szövegek, …) gyűjtsön az Internetről.

Készítsen egy weboldalt egy fiktív cég részére, amely a következő követelményeknek tesz eleget: 
Az első oldalon mutassa be a céget egy reszponzív weboldalon	(3 pont)
A weboldalon legyen bejelentkezési és regisztrációs lehetőség. 	(4 pont)
a) A „Belépés” menüpont akkor látható, ha nincs bejelentkezve a felhasználó.
b) A „Kilépés” menüpont akkor látható, ha be van jelentkezve a felhasználó.
c) A „Belépés” menüpontra kattintva feljön egy oldal, ahol lehet bejelentkezni vagy regisztrálni.
d) Regisztrációkor nem léptetjük be automatikusan a felhasználót.
e) Bármelyik oldalon jár: a rendszer fejlécen jelenítse meg a bejelentkezett felhasználót, ha be van lépve, a következő formában: Bejelentkezett: Családi_név Utónév (Login_név)
Készítsen egy híroldalt véleményezési lehetőséggel	(4 pont)
A regisztrált felhasználók olvashatnak és írhatnak véleményeket, híreket. A vélemények, hírek megjelenítésekor jelenítsük meg a létrehozás időpontját és a létrehozó felhasználó bejelentkezési nevét. 
Az egész feladatban alkalmazza az objektum-orientált PHP elveit	(3 pont)
Az egész feladatot MVC modellel oldja meg. (4 pont)
(saját fájlokat használjon, ne valahonnan letöltöttet) 	
Egy oldalon készítsen egy SOAP web-szolgáltatás megvalósítást az adatbázist felhasználva. 
Az adatbázis minden tábláját használja fel a feladathoz.
Készítsen egy kliens oldali szkriptet is teszteléshez. 	(4 pont)
Egy oldalon használja fel a Magyar Nemzeti Bank SOAP adatszolgáltatását, és valósítson meg több lekérdezési lehetőséget is az adatokból. 	(4 pont)
Lehessen keresni az alábbiakra:
a, Egy adott devizapár (pl. Eur-Huf, Eur-Usd, …) adott napján mennyi volt az árfolyam?
b, Egy adott devizapár egy adott hónapjában minden napra mennyi volt az árfolyam táblázatban kiíratva. Valamint az adatok megjelenítése grafikonon is. Grafikonhoz javasolt a https://www.chartjs.org/ használata. Minta: https://www.mnb.hu/arfolyam-lekerdezes 
Alkalmazását töltse fel és valósítsa meg Internetes tárhelyen is. 		(4 pont)
(Kötelező elem! A működés ez alapján lesz javítva)	Bármelyik tárhely-szolgáltatót használhatja.  URL címben szerepeljen a csoport egyik tagjának a neve.
Használják a GitHub (github.com) verziókövető rendszert. 			
(Kötelező elem! A forrás ez alapján lesz javítva) 
Ne csak a kész alkalmazást töltsék fel egy lépésben, hanem a részállapotokat is még legalább 5 lépésben személyenként.
A GIT-en saját nevet válasszanak, ami alapján be lehet azonosítani, hogy ki mit töltött fel.
A GitHub-on a projektmunka módszert alkalmazzák: 			(2 pont)
látszódjék, hogy a csoport tagjai melyik részt készítették el és kb. fele-fele arányban járuljanak hozzá a projekthez.
Készítsen egy legalább 10 oldalas dokumentációt képernyőképekkel(Kötelező elem!),	(3 pont)
amiben bemutatja alkalmazását és leírja, hogy az előző pontok feladatait hogyan valósította meg. Fontos, hogy ez utóbbit leírja a dokumentációban, mert a feladatot ez alapján fogom javítani.  
A dokumentációban adja meg az internetes szolgáltató belépéséhez szükséges címet, felhasználónevet és jelszót, ami szükséges a megoldás ellenőrzéséhez, valamint a GitHub címét.

Be kell adni a Teams-en keresztül a dokumentációt. Csak a dokumentációt kell beadni, egyéb fájlokat nem! Akik közösen csinálják, mindenki adja be a dokumentációt.
A forrásokat feltöltve a helyi web szerver (XAMPP) munka-könyvtárába az alkalmazás működőképes legyen.

Összesen: 35 pont. 

Segítség az egyes részekhez
A gyakorlat sorszáma félév közben változhat.

Feladat	Gyakorlati fejezetcímek
1-2	Web-1 tárgy anyaga + 1. gyakorlat
4	2. gyakorlat Objektum orientált PHP
5	3/a MVC módszer - Model-View-Controller
6	4. gyakorlat - Web-szolgáltatás – SOAP
7	4. gyakorlat - utolsó feladat
https://www.mnb.hu/letoltes/aktualis-es-a-regebbi-arfolyamok-webszolgaltatasanak-dokumentacioja-1.pdf
8	Tarhely-hasznalat-Nethely.docx
9	GitHub-GitLab használat.docx


